# -*- mode: mandoku-view; -*-
#+TITLE: 蓮洋詩鈔
#+DATE: 2015-08-25 00:29:33.033135
#+PROPERTY: ID KR4f0033
#+PROPERTY: BASEEDITION WYG    
#+PROPERTY: JUAN 卷九
<pb:KR4f0033_WYG_009-1a>¶
欽定四庫全書¶
　蓮洋詩鈔巻九(詩餘/)¶
　　　　　　　　　　　　　　蒲州吳雯撰¶
　　咏檻竹(卜算子/)¶
何處玉玲瓏檻外清隂䕶帯露和烟似有情寫得離騷¶
句　屈曲籜龍根直上青雲去驚醒幽人卧北樓一陣¶
湘潭雨¶
　　雪中雁字(青玉案/)¶
<pb:KR4f0033_WYG_009-1b>¶
凌雲賦就誰能和纔冩出驚天破鐫刻瑶華隨咳唾縱¶
横姿態龍跳虎卧豈止如椽大　長箋擬獻靈芝座又¶
恐虚空遭㸃涴脂粉那堪供一抹仙人飛帛大書不錯¶
筆陣横空過¶
　　大風(蝶戀花/)¶
昨夜北風飜海水撲損簾旌欲住真無計無夢到家家¶
萬里攬衣頻作三更起　苦被浮名牽未已搃使名成¶
華髪何滋味表聖祠東風物美白雲招我歸來矣¶
<pb:KR4f0033_WYG_009-2a>¶
　　和融谷(望遠行/)¶
牽牛花外濛濛雨愁絶江淹一賦鯉魚風近青雀舟横¶
吹散髩絲如許酒客零星醉向長亭遠望正有賓鴻南¶
去唱河梁又蚤青山將暮　延竚屈指金門詞伯似病¶
沈於今堪數八柱堂西伏波巖北驅爾三年閒住恰有¶
柔奴作伴藤梢橘刺引出懷人句喜歸來便是去時愁¶
處¶
　　重陽九闋(望江南/)¶
<pb:KR4f0033_WYG_009-2b>¶
重陽日斜照小銀箏擕酒偏宜高處醉尋詩好向菊邊¶
行難得此朝晴¶
重陽月又是半輪秋水霧蝕金流北垞海風吹玉貼南¶
樓指㸃見滄洲¶
重陽夜露下著衣寒蟲響漸教支枕聽花枝端合下簾¶
看纔罷倚闌干¶
重陽雨驟響入空庭斷續泥霑馳馬埒横斜聲亂䕶花¶
鈴仔細把蕉聽¶
<pb:KR4f0033_WYG_009-3a>¶
重陽菊朶朶著精神密葉不須防醉客踈枝偏稱傍閒¶
人冷韻特相親¶
重陽酒新釀熟葡萄送處只愁霑翠袖翻時莫惜汚青¶
袍痛飲讀離騷¶
重陽客高卧海東頭靜處千竿風雨節閒中一笛海天¶
秋整理釣鰲鈎¶
重陽句㸃筆意閒閒戲馬臺前馳騁後藍田莊上醉醒¶
間寫與小雙鬟¶
<pb:KR4f0033_WYG_009-3b>¶
重陽雁影入碧天斜紫塞霜前排錦字羅浮雪後踏梅¶
花嘹嚦出朱霞¶
　¶
　¶
　¶
　¶
　¶
　蓮洋詩鈔巻九¶
